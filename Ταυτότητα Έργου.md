# Ταυτότητα Έργου

![alt tag](php_files/admin/pages/img/pdm.png)

### Περιγραφή του Έργου
Το ΣΥΣΤΗΜΑ ΔΙΑΧΕΙΡΙΣΗΣ ΑΔΕΙΩΝ είναι ένα ολοκληρωμένο σύστημα υποβολής, διαχείρισης και αξιολόγησης αιτήσεων άδειας μιας δημόσιας υπηρεσίας. 

Σκοπός του είναι ο περιορισμός της εσωτερικής γραφειοκρατίας ώστε η διαδικασία αίτησης και έγκρισης άδειας να είναι πιο εύκολη και γρήγορη.

Με την απλή λειτουργία του, κάποιος υπάλληλος μπορεί να αιτηθεί αδείας ακόμη και εάν δε βρίσκεται στη δουλειά, πράγμα που διευκολύνει αρκετά τις περιπτώσεις έκτακτων περιστατικών.

Έχει σχεδιαστεί με τα πιο πρόσφατα πρότυπα ασφάλειας, εμφάνισης και λειτουργικότητας, τα οποία το καθιστούν ένα σύγχρονο σύστημα, προσβάσιμο από κάθε συσκευή και λειτουργικό σύστημα, απλά με μια ενεργή σύνδεση στο internet.
Εκτός από την εξοικονόμηση χρόνου και πόρων, το σύστημα προωθεί τη διαφάνεια στις δημόσιες υπηρεσίες καθώς οι ανώτεροι έχουν άμεσα πλήρη εικόνα σχετικά με τις άδειες που δικαιούνται οι υφιστάμενοί τους, τις ημέρες που ενδέχεται να απουσιάζουν αλλά και το σύνολο των αδειών που αιτήθηκαν ανά μήνα ή έτος.

Τέλος, το σύστημα είναι πλήρως αυτοματοποιημένο, δεν απαιτεί κάποια συντήρηση ή διαχείριση. Οι διαθέσιμες ημέρες άδειας μειώνονται αυτόματα έπειτα από κάθε έγκριση άδειας, παράγονται αυτόματα λεπτομέρειες και αναφορές, διαθέσιμες για εξαγωγή σε PDF και XLS καθώς και γίνεται αυτόματη αποστολή e-mail κατά την υποβολή νέας αίτησης και την έγκριση/απόρριψη της.

### Χρήση και Χρήστες του Έργου
Κάθε δημόσια υπηρεσία μπορεί να χρησιμοποιήσει την εφαρμογή ώστε να ελλατώσει την εσωτερική γραφειοκρατεία και όχληση που προκαλούν οι έγγραφες αιτήσεις άδειας. Χρήστες μπορούν να είναι όλοι οι υπάλληλοι της υπηρεσίας και οι ανώτεροί τους οι οποίοι αναλαμβάνουν την αξιολόγηση των αδειών.

Η φιλοσοφία της εφαρμογής είναι η παρακάτω:

* Ο υπάλληλος θέλει να αιτηθεί αδείας και μεταβαίνει στην εφαρμογή απο οπουδήποτε και αν βρίσκεται
* Συνδέεται με τα προσωπικά του στοιχεία σύνδεσης
* Ενημερώνεται για το υπόλοιπο των ημερών που του απομένει
* Συμπληρώνει την αίτηση άδειας
* Ο ανώτερός του ειδοποιείται με e-mail οτι υπάρχει μια νέα αίτηση άδειας
* Μεταβαίνει στην εφαρμογή και αξιολογεί την αίτηση
* Εαν την εγκρίνει τότε αφαιρούνται οι ημέρες απο το σύνολο των ημερών που δικαιούται ο υπάλληλος και ειδοποιείται με e-mail
* Εαν δεν την εγκρίνει τότε ειδοποιείται ο υπάλληλος για την απόρριψη της αίτησης καθώς και για τον λόγο απόρριψής της

Πέρα απο τις αιτήσεις υπάρχει και η δυνατότητα εξαγωγής αναφορών σχετικά με τους παρόντες υπαλλήλους, τους απόντες, το διάστημα με απόντες κ.α.

### Ελάχιστες Απαιτήσεις
Η εφαρμογή έχει σχεδιαστεί ώστε να είναι ασφαλής και ταυτόχρονα εύκολη και γρήγορη στη χρήση της. Ως διαδικτυακή εφαρμογή, οι απαιτήσεις συρρικνώνονται καθώς ο υπάλληλος μπορεί να χρησιμοποιήσει οποιαδήποτε συσκευή, με οποιοδήποτε λειτουργικό σύστημα, με οποιονδήποτε web browser καθώς και με οποιαδήποτε ανάλυση και διαγώνιο οθόνης. Η μόνη απαίτηση για τη λειτουργία της είναι σύνδεση στο internet. Σχετικά με τις απαιτήσεις εγκατάστασης και λειτουργίας, είναι οι ακόλουθες:

* Web Server με PHP 5.4 και άνω
* MySQL 5.5.

Η εφαρμογή δοκιμάστηκε σε Apache + IIS web servers

### Αποθετήριο
Το έργο βρίσκεται στο ακόλουθο [URL](https://github.com/ellak-monades-aristeias/adeies-form)
